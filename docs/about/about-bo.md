
**བུདྡྷ། ཀུན་འདུས་ནང་བསྟན་དྲ་ཐོག་དཔེ་མཛོད།**

**(BUDA)(Buddhist Universal Digital Archive)**

བུདྡྷ་དཔེ་མཛོད་ནི་སྐད་རིགས་སྣ་ཚོགས་ཏེ་པཱ་ལི་དང་ལེགས་སྦྱར་སྐད། རྒྱ་ནག་སྐད་དང་བོད་སྐད་སོགས་ཀྱི་ནང་བཞུགས་པའི་ནང་བསྟན་གསུང་རབ་ཀྱི་དྲ་ཐོག་དཔེ་མཛོད་ཅིག་ཡིན། གཙོ་བོ་ཐུན་མོང་གིས་སྤྱད་ཆོག་པའི་དྲ་སྤྲེལ་དཔེ་ཆ་                  རྣམས་དང་ཨང་བསྒྱུར་བྱས་ཟིན་བའི་ཡིག་ཚགས་དཔེ་ཆ་རྣམས། དེ་བཞིན་འཚོལ་བདེའི་གློག་རྡུལ་དཔེ་ཆ་ཁག་བཅས་འདུས་པའི་དྲ་ཐོག་དཔེ་མཛོད་ཀྱི་ལས་རིགས་འདི་ནི་གཙོ་བོ་ཙེ་ཅང་སློབ་གྲྭ་ཆེན་མོའི་ནང་བསྟན་དཔེ་ཚོགས་ཞིབ་འཇུག་ལྟེ་
གནས་དང་ཨ་རིའི་ནང་བསྟན་དཔེ་ཚོགས་ལྟེ་གནས་གཉིས་མཉམ་བསྒྲུབ་བྱས་པ་ཞིག་ཡིན། བུདྡྷ་དཔེ་མཛོད་ཀྱིས་འཚོལ་སྒྲུབ་བྱས་པའི་ནང་བསྟན་གསུང་རབ་རྣམས་ཉར་ཚགས་ཀྱི་ལས་གཞི་འདི་ཡང་ཨ་རིའི་ཧཱ་ལྦར་གཙུག་ལག་ སློབ་ཆེན་དང་མཉམ་འབྲེལ་བྱས་ཏེ་བསྒྲུབས་དང་སྒྲུབ་མུས་ཡིན། 

**ནང་བསྟན་དཔེ་ཚོགས་ཞིབ་འཇུག་ལྟེ་གནས། ****(BRRC)**

རྒྱ་ནག་གི་ཙེ་ཅང་སློབ་ཆེན་ན་རྟེན་གཞི་བྱས་ཡོད་པའི་ནང་བསྟན་དཔེ་ཚོགས་ཞིབ་འཇུག་ལྟེ་གནས། (Buddhist Resources and Research Center) (佛教資源與研究中心) ཀྱིས་ཀྱང་བུདྡྷ་དྲ་ཐོག་དཔེ་མཛོད་འདི་གཙོ་གཉེར་བྱེད་བཞིན་ཡོད་པར་མ་ཟད། དམིགས་བསལ་གྱིས་སློབ་ཆེན་དེའི་ནང་(BDRC) དང་མཉམ་འབྲེལ་གྱིས་ལེགས་སྦྱར་དང་རྒྱ་ནག་ནང་བསྟན་དྲ་ཐོག་དཔེ་མཛོད་ཟེར་བ་
ཞིག་ཀྱང་མཉམ་རུབ་ཀྱིས་གཉེར་བཞིན་ཡོད། ས་དེར་ཨང་བསྒྱུར་དྲ་ཐོག་དཔེ་མཛོད་ཀྱི་ལས་རིགས་ལག་རྩལ་ཐད་དོ་སྣང་ཤུགས་ཆེན་པོ་ཡོད་ས་ཞིག་ཀྱང་རེད།

BDRC 

BDRC ནང་བསྟན་དཔེ་ཚོགས་ལྟེ་གནས་ནི་དང་པོ་བོད་བརྒྱུད་ནང་བསྟན་དཔེ་ཚོགས་ལྟེ་གནས་ནས་རྒྱ་བསྐྱེད་བྱས་པའི་ལས་གཞི་ཞིག་རེད། ཚོགས་པ་དེ་ནི་༡༩༩༩ ལོར་ཨ་རི་པ་སྐུ་ཞབས་རྗེན་སི་མི་ཐི་ (Gene Smith) ལགས་
ཀྱིས་གསར་འཛུགས་བྱས་ཤིང་། ད་བར་དུ་ནང་བསྟན་གསུང་རབ་ཤོག་ངོས་ས་ཡ་༡༢་ལྷག་ཉར་སྲུང་དང་དཀར་ཆག་བསྒྲིགས་ཏེ། ཨང་ཅན་དྲ་ཐོག་དཔེ་མཛོད་ནང་ཉར་ཚགས་བྱས་དང་བྱེད་མུས་ཡིན་བ་དེ་དམིགས་བསལ་གྱིས་རྒྱལ་སྤྱིའི་བོད་བརྒྱུད་ནང་
བསྟན་ཆེད་མཁས་པ་ཚོས་མཁྱེན་གསལ་ཞིག་ཡིན། ༢༠༡༦ ནས་བཟུང་ང་ཚོའི་ཚོགས་པའི་སློབ་སྟོན་ལྷན་ཚོགས་ཀྱིས་བཀའ་སློབ་ལམ་སྟོན་ཕེབས་པ་ལྟར་ངེད་ཚོགས་པའི་ལས་གཞི་རྒྱ་བསྐྱེད་བཏང་སྟེ་བོད་བརྒྱུད་ནང་བསྟན་གཅིག་པོ་ཙམ་མ་ཡིན་པར་
སྐད་རིགས་གཞན་གྱི་ནང་བཞུགས་ཡོད་པའི་ནང་བསྟན་དཔེ་ཆ་རྣམས་འཚོལ་བསྡུ་ཡི་ལས་འགོ་བརྩམས་པ་དང་། ཆབས་ཅིག་(བོད་བརྒྱུད་ནང་བསྟན་དཔེ་ཚོགས་ལྟེ་གནས་) ཀྱི་མིང་ཡང་(ནང་བསྟན་དཔེ་ཚོགས་ལྟེ་གནས་) སུ་བསྒྱུར།

**ཧཱ་ལྦར་སློབ་ཆེན་གྱི་ཨང་བསྒྱུར་ཉར་ཚགས་དཔེ་མཛོད་ཞབས་ཞུ།**

ཧཱ་ལྦར་དཔེ་མཛོད་དང་ཨང་བསྒྱུར་ཉར་ཚགས་དཔེ་མཛོད་ཞབས་ཞུ་ཟེར་བས་རྒྱུན་རིང་བོར་ངེད་BDRC ཀྱི་ཨང་བསྒྱུར་དཔེ་ཆ་ཡོངས་རྫོགས་ཉར་ཚགས་ཀྱི་རོགས་སྐྱོར་བྱས་དང་བྱེད་མུས་ཡིན་ལ། མི་འགྱང་བར་བུདྡྷ་དྲ་ཐོག་དཔེ་
མཛོད་ཡང་ཁོང་ཚོས་ཉར་ཚགས་ཁོངས་སུ་བསྡུ་རྒྱུ་ཡིན། འདི་ནི་དུས་ད་ནས་མ་འོངས་པའི་མི་ཪབས་ཚོར་བརྒྱུད་སྤྲོད་བྱེད་པའི་ཐབས་མཆོག་གལ་ཆེན་ཞིག་ཀྱང་ཡིན།

**ངེད་ཚོགས་པའི་ལས་གཞི་གཙོ་བོ་བཞི།**

**དང་པོ།** ང་ཚོའི་འགན་འཛིན་ལྷན་ཚོགས་ཀྱི་བཀའ་སློབ་ལམ་སྟོན་གཞིར་བཟུང་གིས་བོད་བརྒྱུད་ནང་བསྟན་གྱི་ཕྱག་དཔེ་ཁག་གཙོས་པས་སྐད་རིགས་གཞན་གྱི་ནང་བཞུགས་པའི་ནང་བསྟན་དཔེ་ཆ་ཁག་ངོས་འཛིན་བྱེད་རྒྱུ། དེ་ཡང་མི་ཪིགས་དང་
ལུང་ཚན་ཆོས་རྒྱུད་བྱེ་བྲག་པ་ཞིག་རིས་གཅོད་ཀྱིས་རྟོག་ཞིབ་ངོས་འཛིན་ཞིག་མ་ཡིན་པར་སྤྱིར་བོད་བརྒྱུད་ནང་བསྟན་གྱི་གནའ་དེང་གི་ཕྱག་དཔེ་ཡོད་དོ་ཅོག་དང་དེ་བཞིན་སྐད་རིགས་ཀྱི་ནང་བཞུགས་པའི་ནང་བསྟན་དཔེ་ཆ་ཁག་བཅས་སྲུང་སྐྱོབས་ཉར་ཚགས་བྱེད་རྒྱུ།
 
**གཉིས་པ།** སྐད་ཪིགས་གཞན་པ་ལི་དང་ལེགས་སྦྱར་སྐད། རྒྱ་སྐད་དང་བོད་སྐད་བཅས་ཀྱི་ནང་བཞུགས་པའི་ནང་བསྟན་དཔེ་ཆ་རྣམས་གཙོ་བོར་བྱས་པའི་ཕྱོགས་སོ་སོ་ནས་འབྱོར་བ་རྣམས་གློག་རྡུལ་དཔེ་ཆའི་རྣམ་པའི་ཐོག་ནས་རྩིས་
འཕྲུལ་གྱི་ནང་བཅུག་སྟེ་རྒྱལ་སྤྱིའི་དོ་སྣང་ཚོས་བལྟ་གློག་དང་ཕབ་ལེན་སྟབས་ཇེ་བདེ་རུ་གཏོང་རྒྱུ་དང་། ང་ཚོར་འབྱོར་ཟིན་པའི་རྩ་ཆེའི་ཕྱག་དཔེ་རྣམས་ཇི་སྲིད་པར་དུ་གནས་ཆེད་རྒྱལ་སྤྱིའི་ཐུན་མོང་རང་བཞིན་གྱི་དྲ་ཐོག་དཔེ་མཛོད་ཁང་ཞིག་
བསྐྲུན་རྒྱུ་དང་དེ་བརྒྱུད་ནས་ཕྱོགས་སོ་སོར་བཞུགས་པའི་ནང་བསྟན་རྗེས་འཇུག་པ་དང་རྒྱ་ཆེའི་དོ་སྣང་ཅན་ཚོས་རིན་མེད་ཐོག་ལྟ་གློག་ཕབ་གསུམ་ཐུབ་པའི་མཐུན་རྐྱེན་ཅ་ནོམ་པ་ཞིག་བསྐྲུན་རྒྱུ་དང་། གཙོ་བོ་རིན་ཐང་ཆེ་བའི་ཕྱག་དཔེ་རྣམས་ཀྱི་མ་ཕྱི་ཉར་ཚགས་ཀྱི་ཆེད། ༡ ང་ཚོས་ཀུན་འདུས་ནང་བསྟན་དྲ་ཐོག་དཔེ་མཛོད་ཁང་ཞིག་ཕྱེ་རྒྱུ་དང་། ཨིན་སྐད་ནང་འདིའི་མིང་ལ་(BUDA) (Buddhist Universal Digital Archive) བཏགས་ཡོད།
 ལས་གཞི་འདི་ནི་ང་ཚོས་ཨ་རིའི་ཧཱ་ཝར་གཙུག་ལག་སློབ་ཆེན་དང་མཉམ་འབྲེལ་བྱས་དང་བྱེད་མུས་ཡིན། (Harvard University) མདོར་ན་ལས་རིགས་གཙོ་བོ་གཉིས་ཏེ་དྲ་ཐོག་དཔེ་མཛོད་ནས་རྩ་ཆེའི་ཕྱག་དཔེ་རྣམས་འགྲེམ་སྤེལ་དང་། ཀུན་འདུས་ནང་བསྟན་དྲ་ཐོག་དཔེ་མཛོད་ནང་རྩ་ཆེའི་གསུང་རབ་རྣམས་ཀྱི་མ་ཕྱི་ཉར་ཚགས་བྱེད་རྒྱུ་དེ་རེད།
 
**གསུམ་པ།** དེང་རབས་ཀྱི་དྲ་ཐོག་དཔེ་མཛོད་རིག་པའི་ཐབས་ལམ་རྩེ་ཕུད་དེ་སྤྱད་ནས་ནང་བསྟན་ཕྱག་དཔེ་ཁག་དང་དེ་འབྲེལ་གྱི་ཤེས་བྱ་སྣ་ཚོགས་ཕན་ཚུན་འབྲེལ་འདྲེས་བརྗེ་རེས་བྱེད་སའིར་ྒྱལ་སྤྱའི་སྡིངས་ཆ་ཞིག་གསར་བསྐྲུན་བྱེད་རྒྱུ།
 
**བཞི་བ།** གོང་གསལ་གྱི་ལས་འཆར་ཁག་དང་དྲ་ཐོག་དཔེ་མཛོད། རིག་གནས་བརྗེ་རེས་ཀྱི་སྡིངས་ཆ་བཅས་ལ་བརྟེན་ནས་ནང་བསྟན་རིག་གནས་སྤྱི་ལ་ཐུགས་འཁུར་གནང་མཁན་མཁས་པ་ཁག་དང་ཞུབ་འཇུག་པ། དྲ་རྒྱ་དང་གློག་ཀླད་ཆེད་ལས་པ། ཉམས་ལེན་པ་དང་སྦྱོང་བརྩོན་པ། དེ་འབྲེལ་གྱི་བལྟ་གློག་པ་བཅས་ཀྱིས་གྲུབ་པའི་ནང་བསྟན་མཐུན་ཚོགས་ཤིག་འཛུགས་བསྐྲུན་བྱེད་པར་རམ་འདེགས་བྱེད་རྒྱུ་བཅས་ནི་ངེད་ཚོགས་པའི་ལས་གཞི་གཙོ་བོ་བཞི་ཡིན།

